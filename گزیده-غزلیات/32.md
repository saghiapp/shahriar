---
title: >-
    غزل شمارهٔ ۳۲ - مسافر مجنون
---
# غزل شمارهٔ ۳۲ - مسافر مجنون

<div class="b" id="bn1"><div class="m1"><p>رفتم و بیشم نبود روی اقامت</p></div>
<div class="m2"><p>وعده دیدار گو بمان به قیامت</p></div></div>
<div class="b" id="bn2"><div class="m1"><p>گر تو قیامت به وعده دور نخواهی</p></div>
<div class="m2"><p>یک نظرم جلوه کن بدان قد و قامت</p></div></div>
<div class="b" id="bn3"><div class="m1"><p>بانگ اذان است و چشم مست تو بینم</p></div>
<div class="m2"><p>در خم محراب ابروان به امامت</p></div></div>
<div class="b" id="bn4"><div class="m1"><p>قصر نمازت چه ای مسافر مجنون</p></div>
<div class="m2"><p>کعبه لیلی است قصد کن به اقامت</p></div></div>
<div class="b" id="bn5"><div class="m1"><p>در همه عالم علم به عشق و جنونی</p></div>
<div class="m2"><p>گو بشناسندت از جبین به علامت</p></div></div>
<div class="b" id="bn6"><div class="m1"><p>آنچه به غفلت گذشت عمر نخواندم</p></div>
<div class="m2"><p>عمر دگر خواهم از خدا به غرامت</p></div></div>
<div class="b" id="bn7"><div class="m1"><p>پیرم و بر دوشم از ندیم جوانی</p></div>
<div class="m2"><p>از تو چه پنهان همیشه بار ندامت</p></div></div>
<div class="b" id="bn8"><div class="m1"><p>خرمن گل ها به باد رفت و به دل ها</p></div>
<div class="m2"><p>نیش ندامت خلید و خار ملامت</p></div></div>
<div class="b" id="bn9"><div class="m1"><p>شحنه شهری تو دست یاز به شمشیر</p></div>
<div class="m2"><p>باری اگر شیر می کشی به شهامت</p></div></div>
<div class="b" id="bn10"><div class="m1"><p>من به سلام و وداع کعبه و صحرا</p></div>
<div class="m2"><p>صحیه زنانم که بارکن به سلامت</p></div></div>
<div class="b" id="bn11"><div class="m1"><p>شمع دل شهریار شعله آخر</p></div>
<div class="m2"><p>زد به سراپا که سوختن به تمامت</p></div></div>
