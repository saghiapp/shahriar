---
title: >-
    غزل شمارهٔ ۶۴ - روزه‌شکن
---
# غزل شمارهٔ ۶۴ - روزه‌شکن

<div class="b" id="bn1"><div class="m1"><p>تا دهن بسته‌ام از نوش‌لبان می‌برم آزار</p></div>
<div class="m2"><p>من اگر روزه بگیرم رطب آید سر بازار</p></div></div>
<div class="b" id="bn2"><div class="m1"><p>تا بهار است دری از قفس من نگشاید</p></div>
<div class="m2"><p>وقتی این در بگشاید که گلی نیست به گلزار</p></div></div>
<div class="b" id="bn3"><div class="m1"><p>هرگز این دور گل و لاله نمی‌خواستم از بخت</p></div>
<div class="m2"><p>که حریفان همه زار از من و من از همه بیزار</p></div></div>
<div class="b" id="bn4"><div class="m1"><p>هردم از سینه این خاک دلی زار بنالد</p></div>
<div class="m2"><p>که گلی بودم و بازیچه گلچین دل‌آزار</p></div></div>
<div class="b" id="bn5"><div class="m1"><p>گل بجوشید و گلابش همه خیس عرق شرم</p></div>
<div class="m2"><p>که به یک خنده طفلانه چه بود آن همه آزار</p></div></div>
<div class="b" id="bn6"><div class="m1"><p>چشم نرگس نگرانست ولی داغ شقایق</p></div>
<div class="m2"><p>چشم خونین شفق بیند و اَبرِ مَهِ آزار</p></div></div>
<div class="b" id="bn7"><div class="m1"><p>ابر از آن بر سر گل‌های چمن زار بگرید</p></div>
<div class="m2"><p>که خزان بیند و آشفتن گل‌های چمنزار</p></div></div>
<div class="b" id="bn8"><div class="m1"><p>شهریارست و همین شیوه شیدایی بلبل</p></div>
<div class="m2"><p>بگذارید بگرید به هوای گل خود زار</p></div></div>
