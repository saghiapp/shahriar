---
title: >-
    غزل شمارهٔ ۹۹ - باده وحدت
---
# غزل شمارهٔ ۹۹ - باده وحدت

<div class="b" id="bn1"><div class="m1"><p>سر برآرید حریفان که سبویی بزنیم</p></div>
<div class="m2"><p>خواب را رخت بپیچیم و به سویی بزنیم</p></div></div>
<div class="b" id="bn2"><div class="m1"><p>باز در خم فلک باده وحدت صافی است</p></div>
<div class="m2"><p>سر برآرید حریفان که سبویی بزنیم</p></div></div>
<div class="b" id="bn3"><div class="m1"><p>ماهتابست و سکوت و ابدیت یا نیز</p></div>
<div class="m2"><p>سر سپاریم به مرغ حق و هویی بزنیم</p></div></div>
<div class="b" id="bn4"><div class="m1"><p>خرقه از پیر فلک دارم و کشکول از ماه</p></div>
<div class="m2"><p>تا به دریوزه شبی پرسه به کویی بزنیم</p></div></div>
<div class="b" id="bn5"><div class="m1"><p>چند بر سینه زدن سنگ محبت باری</p></div>
<div class="m2"><p>سر به سکوی در آینه‌رویی بزنیم</p></div></div>
<div class="b" id="bn6"><div class="m1"><p>آری این نعره مستانه که امشب ما راست</p></div>
<div class="m2"><p>به سر کوی بت عربده‌جویی بزنیم</p></div></div>
<div class="b" id="bn7"><div class="m1"><p>خیمه زد ابر بهاران به سر سبزه که باز</p></div>
<div class="m2"><p>خیمه چون سرو روان بر لب جویی بزنیم</p></div></div>
<div class="b" id="bn8"><div class="m1"><p>بیش و کم سنجش ما را نسزد ورنه که ما</p></div>
<div class="m2"><p>آن ترازوی دقیقیم که مویی بزنیم</p></div></div>
<div class="b" id="bn9"><div class="m1"><p>شهریارا سر آزاده نه سربار تن است</p></div>
<div class="m2"><p>چه ضرورت که دم از سر مگویی بزنیم</p></div></div>
