---
title: >-
    غزل شمارهٔ ۵۳ - سرود ساربان
---
# غزل شمارهٔ ۵۳ - سرود ساربان

<div class="b" id="bn1"><div class="m1"><p>بهار آمد که بازم گل به باغ و بوستان خواند</p></div>
<div class="m2"><p>به گوشم ناله بلبل هزاران داستان خواند</p></div></div>
<div class="b" id="bn2"><div class="m1"><p>به مرغان بهاری گو که این مرغ خزان دیده</p></div>
<div class="m2"><p>دگر سازش غم انگیز است و آواز خزان خواند</p></div></div>
<div class="b" id="bn3"><div class="m1"><p>دل وامانده ام بس همرهانش کاروانی شد</p></div>
<div class="m2"><p>اگر خواند به آهنگ درای کاروان خواند</p></div></div>
<div class="b" id="bn4"><div class="m1"><p>چه ناز آهنگ ساز دل که هم دل‌ها به وجد آرد</p></div>
<div class="m2"><p>اگر از تازه‌ها گوید و گر از باستان خواند</p></div></div>
<div class="b" id="bn5"><div class="m1"><p>اگر تار دل و مضراب سوز جادوان داری</p></div>
<div class="m2"><p>به سازی پنجه کن جانا که سیمش جاودان خواند</p></div></div>
<div class="b" id="bn6"><div class="m1"><p>دلا ما را به خوی خوانده ست دکتر مرتضای شمس</p></div>
<div class="m2"><p>نه آخر شمس ملا را به آذربایجان خواند</p></div></div>
<div class="b" id="bn7"><div class="m1"><p>به پشت اشتران کن شهریارا بار مولانا</p></div>
<div class="m2"><p>که شمست مرحبا گویان سرود ساربان خواند</p></div></div>
