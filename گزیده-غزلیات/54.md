---
title: >-
    غزل شمارهٔ ۵۴ - عید خون
---
# غزل شمارهٔ ۵۴ - عید خون

<div class="b" id="bn1"><div class="m1"><p>نوجوانان وطن بستر به خاک و خون گرفتند</p></div>
<div class="m2"><p>تا که در بر شاهد آزادی و قانون گرفتند</p></div></div>
<div class="b" id="bn2"><div class="m1"><p>لاله از خاک جوانان می دمد بر دشتِ هامون</p></div>
<div class="m2"><p>یا درفش سرخ بر سر انقلابیون گرفتند</p></div></div>
<div class="b" id="bn3"><div class="m1"><p>خرم آن مردان که روزی خائنین در خون کشیدند</p></div>
<div class="m2"><p>زان سپس آن روز را هر ساله عید خون گرفتند</p></div></div>
<div class="b" id="bn4"><div class="m1"><p>با دمی پنهان چو اخگر عشق را کانون بیفروز</p></div>
<div class="m2"><p>کوره افروزان غیرت کام از این کانون گرفتند</p></div></div>
<div class="b" id="bn5"><div class="m1"><p>خوف کابوس سیاست جرم خواب غفلت ما</p></div>
<div class="m2"><p>سخت ما را در خمار الکل و افیون گرفتند</p></div></div>
<div class="b" id="bn6"><div class="m1"><p>کار با افسانه نبود رشته تدبیر می تاب</p></div>
<div class="m2"><p>آری ارباب غرائم مار با افسون گرفتند</p></div></div>
<div class="b" id="bn7"><div class="m1"><p>خاک لیلای وطن را جان شیرین بر سر افشان</p></div>
<div class="m2"><p>خسروان عشق درس عبرت از مجنون گرفتند</p></div></div>
<div class="b" id="bn8"><div class="m1"><p>شهریارا تا محیط خود تنزل کن مَیَندیش</p></div>
<div class="m2"><p>کاین قبا بر قامت طبع تو ناموزون گرفتند</p></div></div>
