---
title: >-
    ناز ایله میسن
---
# ناز ایله میسن

<div class="b" id="bn1"><div class="m1"><p>چوخلار انجیکدی کی سن اونلارا ناز ایله میسن</p></div>
<div class="m2"><p>من ده اینجیک کی منیم نازیمی آز ایله میسن</p></div></div>
<div class="b" id="bn2"><div class="m1"><p>ائتمیسن نازی بو ویرانه کونولده سلطان</p></div>
<div class="m2"><p>ائوین آباد اولا درویشه نیاز ایله میسن</p></div></div>
<div class="b" id="bn3"><div class="m1"><p>هر باخیشدا چالیبان کیپریگی مضراب کیمی</p></div>
<div class="m2"><p>بیر قولاق وئر بو سینیق قلبی نه ساز ایله میسن؟</p></div></div>
<div class="b" id="bn4"><div class="m1"><p>باشدان آچ یا یلیغی افشان ایله سوسن-سونبول</p></div>
<div class="m2"><p>سن بیزیم بایراممیز سان قیشی یاز ایله میسن</p></div></div>
<div class="b" id="bn5"><div class="m1"><p>سن گون اول قوی غمیمیز داغدا قار اولسون اریسین</p></div>
<div class="m2"><p>منیم آنجاق ایشیمی سوز و گداز ایله میسن</p></div></div>
<div class="b" id="bn6"><div class="m1"><p>من بو معناده غزل یازمالی حالیم یوخدی</p></div>
<div class="m2"><p>سن جوجوق تک قوجانی فرفره باز ایله میسن</p></div></div>
<div class="b" id="bn7"><div class="m1"><p>کاکلی باشدا بوروب باغلا میان تاج کیمی</p></div>
<div class="m2"><p>بیر قیزیل تئلدن اونا گوللی قوتاز ایله میسن</p></div></div>
<div class="b" id="bn8"><div class="m1"><p>او قیزیل دشت مغان دیر قوزی یان-یانه یاتیب</p></div>
<div class="m2"><p>منیم آغلار گوزومی اوردا آراز ایله میسن</p></div></div>
<div class="b" id="bn9"><div class="m1"><p>بو گوز للیک کی جهاندا سنه وئرمیش تانری</p></div>
<div class="m2"><p>هر قدر ناز ائله سن ایله کی آز ایله میسن</p></div></div>
<div class="b" id="bn10"><div class="m1"><p>من بو سوز یله آتدین آ؛رالاندین بیلیرم</p></div>
<div class="m2"><p>آرانی بیر پارا نامرد یله ساز ایله میسن</p></div></div>
<div class="b" id="bn11"><div class="m1"><p>دستماز ایله دیگین چشمه مسیحا قانی دیر</p></div>
<div class="m2"><p>بیلمیرم هانسی کلیساده نماز ایله میسن؟</p></div></div>
<div class="b" id="bn12"><div class="m1"><p>من(عشیران)اوخوسام پنجه (عراق) اوسته گزه ر</p></div>
<div class="m2"><p>گوزلیم(ترک)اولالی ترک (حجاز) ایله میسن</p></div></div>
<div class="b" id="bn13"><div class="m1"><p>تازا شاعر بوده نیز هر نه باخیرسان دیبی یوخ</p></div>
<div class="m2"><p>چوخ اوزالتسان بو غازی اورده گی قاز ایله میسن</p></div></div>
<div class="b" id="bn14"><div class="m1"><p>بسکه زلف و خط خالین قوپالاغین گوتدون</p></div>
<div class="m2"><p>زلفلی نین باشینی آزقالا داز ایله میسن</p></div></div>
<div class="b" id="bn15"><div class="m1"><p>گل!منیم ایسته دیگیم کعبه ییخیلماز اوجالار</p></div>
<div class="m2"><p>باشدادا کج گئده سن دیبده تراز ایله میسن</p></div></div>
<div class="b" id="bn16"><div class="m1"><p>خط خالیندن آلیب مشقیمی قرآن یازارام</p></div>
<div class="m2"><p>بو حقیقت له منی اهل مجاز ایله میسن</p></div></div>
<div class="b" id="bn17"><div class="m1"><p>منی دان اولدوزی سن یاخشی تانیرسان که سحر</p></div>
<div class="m2"><p>افقی خلوت ائدیب رازو نیاز ایله میسن</p></div></div>
<div class="b" id="bn18"><div class="m1"><p>(شهریار)ین داغیلیب داغدا داشا دالدالانیب</p></div>
<div class="m2"><p>ئوزون انصاف ایله محمودی ایاز ایله میسن</p></div></div>
