---
title: >-
    قاصد
---
# قاصد

<div class="b" id="bn1"><div class="m1"><p>سن یاریمین قاصدی سن</p></div>
<div class="m2"><p>ایلن سنه چای دئمیشم</p></div></div>
<div class="b" id="bn2"><div class="m1"><p>خیالینی گوندریب دیر</p></div>
<div class="m2"><p>بسکی من آخ ، وای دئمیشم</p></div></div>
<div class="b" id="bn3"><div class="m1"><p>آخ گئجه لَر یاتمامیشام</p></div>
<div class="m2"><p>من سنه لای ، لای دئمیشم</p></div></div>
<div class="b" id="bn4"><div class="m1"><p>سن یاتالی ، من گوزومه</p></div>
<div class="m2"><p>اولدوزلاری سای دئمیشم</p></div></div>
<div class="b" id="bn5"><div class="m1"><p>هر کس سنه اولدوز دییه</p></div>
<div class="m2"><p>اوزوم سنه آی دئمیشم</p></div></div>
<div class="b" id="bn6"><div class="m1"><p>سننن سورا ، حیاته من</p></div>
<div class="m2"><p>شیرین دئسه ، زای دئمیشم</p></div></div>
<div class="b" id="bn7"><div class="m1"><p>هر گوزلدن بیر گول آلیب</p></div>
<div class="m2"><p>سن گوزه له پای دئمیشم</p></div></div>
<div class="b" id="bn8"><div class="m1"><p>سنین گون تک باتماغیوی</p></div>
<div class="m2"><p>آی باتانا تای دئمیشم</p></div></div>
<div class="b" id="bn9"><div class="m1"><p>ایندی یایا قیش دئییرم</p></div>
<div class="m2"><p>سابق قیشا ، یای دئمیشم</p></div></div>
<div class="b" id="bn10"><div class="m1"><p>گاه توییوی یاده سالیب</p></div>
<div class="m2"><p>من ده لی ، نای نای دئمیشم</p></div></div>
<div class="b" id="bn11"><div class="m1"><p>سونرا گئنه یاسه باتیب</p></div>
<div class="m2"><p>آغلاری های های دئمیشم</p></div></div>
<div class="b" id="bn12"><div class="m1"><p>عمره سورن من قره گون</p></div>
<div class="m2"><p>آخ دئمیشم ، وای دئمیشم </p></div></div>
