---
title: >-
    چابالیر اوره ک سینه مده
---
# چابالیر اوره ک سینه مده

<div class="b" id="bn1"><div class="m1"><p>آینایا باخاندا گؤردوم ، ساققالیما دن دوشوبدی</p></div>
<div class="m2"><p>من کی چوخ قوجالمامیشام ، بیلمیرم ندن دوشوبدی</p></div></div>
<div class="b" id="bn2"><div class="m1"><p>هنر اولسا روح جواندیر ، هله – هله دوشگون اولماز</p></div>
<div class="m2"><p>اونداکی گؤردون دوشوبسه ن ، بو نفیر بدن دوشوبدی</p></div></div>
<div class="b" id="bn3"><div class="m1"><p>اورایا کی سن گئدیرسن ، قویولار آچیبدی آغزین</p></div>
<div class="m2"><p>شیطانین توری یاماندیر ، هر گلیب گئدن دوشوبدی</p></div></div>
<div class="b" id="bn4"><div class="m1"><p>نه قدیر باشین سلامت ، ال – آیاقدا باشسیز اولماز</p></div>
<div class="m2"><p>آیاغا دمیر دوشه نده ، باشووا چدن دوشوبدی</p></div></div>
<div class="b" id="bn5"><div class="m1"><p>قویودان که خلقه قازدین ، چیخا بیلمه سن سلامتپ</p></div>
<div class="m2"><p>آدام اینجیدن بلایه ، آدام اینجیدن دوشوبدی</p></div></div>
<div class="b" id="bn6"><div class="m1"><p>چابالیر اورک سینه مده ، باشی کسیلمیش تویوق تک</p></div>
<div class="m2"><p>پیلله نی چیخاندا گؤردوم ، سینه نفه دن دوشوبدی</p></div></div>
<div class="b" id="bn7"><div class="m1"><p>سئرچه دن سیچاندان آرتیق ، توری بیز قوراندا دوشمز</p></div>
<div class="m2"><p>آمما شئر تورون قوراندا ، فیل یا کرگدن دوشوبدی</p></div></div>
<div class="b" id="bn8"><div class="m1"><p>« شهریار » عدندن آیری ، مرواری یئتیم قالاندا</p></div>
<div class="m2"><p>یمن جنوبی دن ده ، باخاسان عدن دوشوبدی</p></div></div>
