---
title: >-
    گوزوم آیدین
---
# گوزوم آیدین

<div class="b" id="bn1"><div class="m1"><p>گوزوم آیدین، گورورم سوگلی قارداشلاریمی</p></div>
<div class="m2"><p>باسمیشام باغریما ئوز دوغما قارینداشلاریمی</p></div></div>
<div class="b" id="bn2"><div class="m1"><p>آچمیشام قوللاری خلقیمه اوزوک حلقه سی تک</p></div>
<div class="m2"><p>سالمیشام حلقه یه قیمتلی اوزوک قاشلاریمی</p></div></div>
<div class="b" id="bn3"><div class="m1"><p>فلکین چرخینی سیندیرمیشام اول داشدا</p></div>
<div class="m2"><p>اته گیمده هله ده ساخلامیشام داشلاریمی</p></div></div>
<div class="b" id="bn4"><div class="m1"><p>آچمیشام قرنمیزین باغلی قالان یوللارینی</p></div>
<div class="m2"><p>تاپمیشام یوز سنه غربتده کی یولداشلاریمی</p></div></div>
<div class="b" id="bn5"><div class="m1"><p>بو سلیمان دی یانیمدا، گوره سن من اینانیم؟</p></div>
<div class="m2"><p>گاه آچیپ گاه قییرام گوزلریمی، قاشلاریمی</p></div></div>
<div class="b" id="bn6"><div class="m1"><p>ییغیشین شنلیک ائده ک قرنمیزین بایرامدیر</p></div>
<div class="m2"><p>سیل گوزیمدن بو یوز ایلدن بری گوز یاشلاریمی</p></div></div>
<div class="b" id="bn7"><div class="m1"><p>یوز باشیم اولسادا، اولسون، یوخ اوزومده قیریشیم</p></div>
<div class="m2"><p>جوانام، کیم نه بیلیر گیزله دیرم یاشلاریمی</p></div></div>
<div class="b" id="bn8"><div class="m1"><p>قوچی قربانلاریمی کسدی وطن اویناشیمیز</p></div>
<div class="m2"><p>قانیمی خیرات ائدر کن یدی بوزباشلاریمی</p></div></div>
<div class="b" id="bn9"><div class="m1"><p>آنا اویناشیمی غیرت گوزی گورسه کور اولور</p></div>
<div class="m2"><p>من نه گوزله گوره بیللم وطن اویناشلاریمی</p></div></div>
<div class="b" id="bn10"><div class="m1"><p>گئده لیم قافقاز اوشاقلارینی تجلیل ائده لیم</p></div>
<div class="m2"><p>شهریاریم، دارا ساققلاریمی، ساشلاریمی</p></div></div>
