---
title: >-
    هلال محرم
---
# هلال محرم

<div class="b" id="bn1"><div class="m1"><p>محرم دیر ، خانیم زینب عزاسی</p></div>
<div class="m2"><p>بیزی سسلر حسینین کربلاسی</p></div></div>
<div class="b" id="bn2"><div class="m1"><p>یولی باغلی قالیب دشمن الینده</p></div>
<div class="m2"><p>داها زوارینین یوق سس- صداسی</p></div></div>
<div class="b" id="bn3"><div class="m1"><p>( بوگون کرب بلا ویران اولوب دیر )</p></div>
<div class="m2"><p>(حسین أوز قانینا غلطان اولوب دیر )</p></div></div>
<div class="b" id="bn4"><div class="m1"><p>چاغیر شاه نجف گلسین هرایه</p></div>
<div class="m2"><p>جهادیله آچاق یول کربلایه</p></div></div>
<div class="b" id="bn5"><div class="m1"><p>علی نین ذوالفقاری داده چاتسین</p></div>
<div class="m2"><p>حسین قربانلاری گلسین منایه</p></div></div>
<div class="b" id="bn6"><div class="m1"><p>( بوگون کرب بلا ویران اولوب دیر )</p></div>
<div class="m2"><p>(حسین أوز قانینا غلطان اولوب دیر )</p></div></div>
<div class="b" id="bn7"><div class="m1"><p> جهاد میدانی دیر، ملت دایانسین</p></div>
<div class="m2"><p>مسلمان خواب غفلتدن اویانسین</p></div></div>
<div class="b" id="bn8"><div class="m1"><p>اوجالسین نعره الله اکبر</p></div>
<div class="m2"><p>گرک کافر جهنم ایچره یانسین</p></div></div>
<div class="b" id="bn9"><div class="m1"><p>( بوگون کرب بلا ویران اولوب دیر )</p></div>
<div class="m2"><p>(حسین أوز قانینا غلطان اولوب دیر )</p></div></div>
<div class="b" id="bn10"><div class="m1"><p> گلیب غیرت گونی ، همت زمانی</p></div>
<div class="m2"><p>اوجالداق باشدا آذربایجانی</p></div></div>
<div class="b" id="bn11"><div class="m1"><p>گئده ک صدام کافرله جهاده</p></div>
<div class="m2"><p>ییخاق بو بی مروت ائو ییخانی</p></div></div>
<div class="b" id="bn12"><div class="m1"><p>( بوگون کرب بلا ویران اولوب دیر )</p></div>
<div class="m2"><p>(حسین أوز قانینا غلطان اولوب دیر )</p></div></div>
<div class="b" id="bn13"><div class="m1"><p> حسین زواری نین قورتاردی صبری</p></div>
<div class="m2"><p>قیراق بو قوردلاری ، کافتاری ، بیری</p></div></div>
<div class="b" id="bn14"><div class="m1"><p>آچاق یول کربلایه ، کاظمینه</p></div>
<div class="m2"><p>چکک آغوشه او شش گوشه قبری</p></div></div>
<div class="b" id="bn15"><div class="m1"><p>( بوگون کرب بلا ویران اولوب دیر )</p></div>
<div class="m2"><p>(حسین أوز قانینا غلطان اولوب دیر )</p></div></div>
<div class="b" id="bn16"><div class="m1"><p> گرک دین اولماسا ، دونیانی آتماق</p></div>
<div class="m2"><p>شرف ،عزتلی بیر دونیا یاراتماق</p></div></div>
<div class="b" id="bn17"><div class="m1"><p>سعادت دیر حسین قربانلاری تک</p></div>
<div class="m2"><p>شهادتله لقاء اللهه چاتماق</p></div></div>
<div class="b" id="bn18"><div class="m1"><p>( بوگون کرب بلا ویران اولوب دیر )</p></div>
<div class="m2"><p>(حسین أوز قانینا غلطان اولوب دیر )</p></div></div>
<div class="b" id="bn19"><div class="m1"><p>مسلمان صف چکیب دعوایه گلسین</p></div>
<div class="m2"><p>چاغیر عباسی تاسوعایه گلسین</p></div></div>
<div class="b" id="bn20"><div class="m1"><p>قیزی زینب أوزی صاحب عزادیر</p></div>
<div class="m2"><p>چاغیر زهرانی عاشورایه گلسین</p></div></div>
<div class="b" id="bn21"><div class="m1"><p>( بوگون کرب بلا ویران اولوب دیر )</p></div>
<div class="m2"><p>(حسین أوز قانینا غلطان اولوب دیر )</p></div></div>
<div class="b" id="bn22"><div class="m1"><p> آنا ! اوغلون شهید اولدی مبارک</p></div>
<div class="m2"><p>شهادتله سعید اولدی ، مبارک</p></div></div>
<div class="b" id="bn23"><div class="m1"><p>امید جنتین تاپدین ، دا سندن</p></div>
<div class="m2"><p>جهنم ناامید اولدی ، مبارک</p></div></div>
<div class="b" id="bn24"><div class="m1"><p>( بئله طوی کیم گؤروب دنیاده قاسم )</p></div>
<div class="m2"><p>( طویی یاسه دؤنن شهزاده قاسم )</p></div></div>
