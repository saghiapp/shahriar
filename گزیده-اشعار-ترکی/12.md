---
title: >-
    غم باسدی قلیانیمی
---
# غم باسدی قلیانیمی

<div class="b" id="bn1"><div class="m1"><p>قیشین قره قئییدی آلیب منیم جانیمی</p></div>
<div class="m2"><p>خورتدان دئییب قوجالیق ، کسیب منیم یانیمی</p></div></div>
<div class="b" id="bn2"><div class="m1"><p>بو سیگاردا زه لی تک ، دوشوب منیم جانیما</p></div>
<div class="m2"><p>دوداق - دوداقه قویوب ، سورور منیم قانیمی</p></div></div>
<div class="b" id="bn3"><div class="m1"><p>سازاق سازین قوراراق ، قولاقدی سانکی بورور</p></div>
<div class="m2"><p>چکیبدی ایپلیگیمی ، قیریبدی قئیطانیمی</p></div></div>
<div class="b" id="bn4"><div class="m1"><p>یئنه قیشین قوشونی ، پائیز مارشین چالاراق</p></div>
<div class="m2"><p>کردیمده وارسا بیچیر ، لاله می ریحانیمی</p></div></div>
<div class="b" id="bn5"><div class="m1"><p>اوشودوم ها اوشودوم، دئییر منیم دردیمی</p></div>
<div class="m2"><p>کورسو تووین ایتیریب ، آختاریر درمانیمی</p></div></div>
<div class="b" id="bn6"><div class="m1"><p>پاییزلامیش زمی یم، وریان منه نه گرک</p></div>
<div class="m2"><p>دؤنرگه دؤندره جک ، دؤندیکجه وریانیمی</p></div></div>
<div class="b" id="bn7"><div class="m1"><p>قوی چالخاسین بیزی بو ، زمانه ئهره کیمی</p></div>
<div class="m2"><p>منیم سودوم چورویوب ، تورشاتسین آیرانیمی</p></div></div>
<div class="b" id="bn8"><div class="m1"><p>هنر دیلین قلمین ایشدن سالان منی ده</p></div>
<div class="m2"><p>ایشدن سالیب ایتیریب پاک ادیمی سانیمی</p></div></div>
<div class="b" id="bn9"><div class="m1"><p>حیدربابا یولی تک ، یول باغلانیب اوزومه</p></div>
<div class="m2"><p>آوچی فلک آولاییب سررویله جئیرانیمی</p></div></div>
<div class="b" id="bn10"><div class="m1"><p>نازلی یاریم گئده لی ، سؤنوب منیم چیراغیم</p></div>
<div class="m2"><p>خان وارسادا نه کاری ، ائوین کی یوخ خانیمی</p></div></div>
<div class="b" id="bn11"><div class="m1"><p>مریم کؤچوب گئدیبن شهرزادینم دا گئدیر</p></div>
<div class="m2"><p>فلک الیمدن آلیر ، درریمی مرجانیمی</p></div></div>
<div class="b" id="bn12"><div class="m1"><p>یئتیم تک اوز - گؤزومی نیبت باسیب باساجاق</p></div>
<div class="m2"><p>یامان قاریشدیریاجاق ، سلقه می ، سهمانیمی</p></div></div>
<div class="b" id="bn13"><div class="m1"><p>نه دیز وار کی سورونوم، نه اوز وارکی قاییدیم</p></div>
<div class="m2"><p>نه یوک قالیب نه یابی ، سویوبلا کروانیمی</p></div></div>
<div class="b" id="bn14"><div class="m1"><p>ائلدن منی قئوجالیق ، آزقین سالیب ، سالاجاق</p></div>
<div class="m2"><p>ایتیردی تبریزیم ، اودوزدو تهرانیمی</p></div></div>
<div class="b" id="bn15"><div class="m1"><p>بیزیم ده چایخانامیز ، چای تؤکررک قوناغا</p></div>
<div class="m2"><p>دولدوردی زردآب ایله ، منیم ده فنجانیمی</p></div></div>
<div class="b" id="bn16"><div class="m1"><p>قلیانلا شهریاریم غمی قالدیر باقالیم</p></div>
<div class="m2"><p>من ده خورولدادیرام ، غم باسدی قلیانیمی</p></div></div>
<div class="n" id="bn17"><p>۱۳۵۹ </p></div>
