---
title: >-
    الله بویاغی
---
# الله بویاغی

<div class="b" id="bn1"><div class="m1"><p>ایسلام اویاتدی خالق باشین قاوزایان قاچیر</p></div>
<div class="m2"><p>شیطان باجارمادی کی , یاتانلار اویانماسین</p></div></div>
<div class="b" id="bn2"><div class="m1"><p>هر رنگی آت , فقط بویان الله بویاغینا</p></div>
<div class="m2"><p>هر آلدادان بویاقلارا قلبین بویانماسین</p></div></div>
<div class="b" id="bn3"><div class="m1"><p>خالقین گؤزون اویاردی شاهین میر غضبلری</p></div>
<div class="m2"><p>قوی بیر اویولسون اوز گؤزو تا گؤز اویانماسین</p></div></div>
<div class="b" id="bn4"><div class="m1"><p>تبلیغ او پایده گرک اولسون کی موددی</p></div>
<div class="m2"><p>بیر نقطه سینده ضعفینه بارماق قویانماسین</p></div></div>
<div class="b" id="bn5"><div class="m1"><p>الفازی مؤحکم ائتملی معنانی چوخ لطیف</p></div>
<div class="m2"><p>سؤزلر گرک سوغاندیسا , هر کس سویانماسین</p></div></div>
<div class="b" id="bn6"><div class="m1"><p>...</p></div>
<div class="m2"><p>اما زحمت ایله هوشلانان اولسا , اویانماسین</p></div></div>
<div class="b" id="bn7"><div class="m1"><p>آغزیندا دادلی سؤزلریوی سن ده (شهریار)</p></div>
<div class="m2"><p>ائیله پیشیر کی , خالق دادیندان دویانماسین</p></div></div>
