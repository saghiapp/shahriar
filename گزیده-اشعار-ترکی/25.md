---
title: >-
    قافقازلی قارداشلار ایله گوروش
---
# قافقازلی قارداشلار ایله گوروش

<div class="b" id="bn1"><div class="m1"><p>ای صفاسین اونودمایان قافقاز</p></div>
<div class="m2"><p>گلمیشم ذوق آلام مراقیندان</p></div></div>
<div class="b" id="bn2"><div class="m1"><p>غیرتی جوشغون اولمایان نه بیلیر</p></div>
<div class="m2"><p>کی نه لر چکمیشم فراقیندان</p></div></div>
<div class="b" id="bn3"><div class="m1"><p>اوخوروق بیز سیزین ترانه لری</p></div>
<div class="m2"><p>یادگار عمرلردن ایللردن</p></div></div>
<div class="b" id="bn4"><div class="m1"><p>باکینین سوز-سویی حکایه لری</p></div>
<div class="m2"><p>دوشمز ایللر دویونجا دیللردن</p></div></div>
<div class="b" id="bn5"><div class="m1"><p>سازیمین غملی سیملرینده منیم</p></div>
<div class="m2"><p>باکی نین باشقا بیر ترانه سی وار</p></div></div>
<div class="b" id="bn6"><div class="m1"><p>سینه مین دار خرابه سینده درین</p></div>
<div class="m2"><p>بو جواهرلرین خزانه سی وار</p></div></div>
<div class="b" id="bn7"><div class="m1"><p>سن کیمی قارداش اوز قارینداشینی</p></div>
<div class="m2"><p>آتماییب اوزگه کیمسه توتمایاجاق</p></div></div>
<div class="b" id="bn8"><div class="m1"><p>قوجا تبریزده یوزمین ایل کچسه</p></div>
<div class="m2"><p>باکی قارداشلارین اونوتمایاجاق</p></div></div>
<div class="b" id="bn9"><div class="m1"><p>گلمیشیک دوغما یوردوموز باکیا</p></div>
<div class="m2"><p>قوی بو تاریخده افتخار اولسون</p></div></div>
<div class="b" id="bn10"><div class="m1"><p>شهریارداندا بو افقلرده</p></div>
<div class="m2"><p>بو سینیق نغمه یادگار اولسون</p></div></div>
