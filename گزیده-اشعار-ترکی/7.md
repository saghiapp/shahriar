---
title: >-
    شاطر اوغلان
---
# شاطر اوغلان

<div class="b" id="bn1"><div class="m1"><p>شاطر اوغلان گوروم آللاه سنه وئرسین برکت</p></div>
<div class="m2"><p>قوی اونون یاخشی النسین ،خمیرین اللنسین</p></div></div>
<div class="b" id="bn2"><div class="m1"><p>چوخ پیشیر یاخشی پیشیر گویده قیریلدات کوره یی</p></div>
<div class="m2"><p>منبر اوسته چوره یین قوی قالانیب تللنسین</p></div></div>
<div class="b" id="bn3"><div class="m1"><p>تندیرین طور تکین عرشیده ن آلسین ایشیغی</p></div>
<div class="m2"><p>ارسینین بیرق احرار کیمی میللنسین</p></div></div>
<div class="b" id="bn4"><div class="m1"><p>کاسیبین قیسمتی یوخ یاغلی پیلوو دوشله ماغا</p></div>
<div class="m2"><p>بو یاوان سنگه یی بیرقوی ساحالیب سئللنسین</p></div></div>
<div class="b" id="bn5"><div class="m1"><p>قیرتین قوربانی سن موشترینی تئز یولا سال</p></div>
<div class="m2"><p>ائل ایچینده یاراماز آرواد اوشاغ وئللنسین</p></div></div>
<div class="b" id="bn6"><div class="m1"><p>قوی ایکیریاللیغی ساتسین خوزه ئین بیر ماناتا</p></div>
<div class="m2"><p>دیشی دوشموش قوجانین آغزی نه دیر دیللنسین</p></div></div>
<div class="b" id="bn7"><div class="m1"><p>او منیم شعریمه چوخ ماییل اولان وردسته</p></div>
<div class="m2"><p>دئنه: شاعیر چوره یی قوی قوروسون گوللنسین</p></div></div>
<div class="b" id="bn8"><div class="m1"><p>من لیغیرسا یئیه بیلسم ده فلوس لازیم اولار</p></div>
<div class="m2"><p>بو سوسوز باخچا نه لازیم بو قده ربئللنسین</p></div></div>
<div class="b" id="bn9"><div class="m1"><p>ساری یازلیقدان اولان گوللی قیزارمیش سنگک</p></div>
<div class="m2"><p>گره ک آغزوندا اریک تک ازیلیب هللنسین</p></div></div>
<div class="b" id="bn10"><div class="m1"><p>تهرانین غیرتی یوخ شهریار ساخلاماغا</p></div>
<div class="m2"><p>قاچمشام تربیزه تا یاخشی یامان بللنسین</p></div></div>
<div class="b" id="bn11"><div class="m1"><p>باغچامیز فاسد اولوب ، هر نه ااکرسن اولماز</p></div>
<div class="m2"><p>یئری داشلیقدی گره ک توپراقی غربیللنسین</p></div></div>
<div class="b" id="bn12"><div class="m1"><p>مدعاسی چوخ اولان طبل تهی پربادوخ</p></div>
<div class="m2"><p>نیله یک ضرناچی نین بورنو گره ک یئلله نسین</p></div></div>
<div class="b" id="bn13"><div class="m1"><p>بو گیجللنمه دن آی چرخ فلک سنده یورول</p></div>
<div class="m2"><p>بو حیاسیز گونه گوزلر نه قده ر زیللنسین</p></div></div>
<div class="b" id="bn14"><div class="m1"><p>سعدی نین باغ گلستانی گره ک حشره قده ر</p></div>
<div class="m2"><p>آلماسی سلله لنیب خرماسی زنبیللنسین</p></div></div>
<div class="b" id="bn15"><div class="m1"><p>لعنت اول باد خزانه کی نظامی  باغینین</p></div>
<div class="m2"><p>بیر یاوا گلبسرین قویمادی کاکللنسین</p></div></div>
<div class="b" id="bn16"><div class="m1"><p>آرزو جلگه لرینده بیز اکن مزرعه لر</p></div>
<div class="m2"><p>دئییه سن ساقه لنیب قوی هله سنبللنسین</p></div></div>
<div class="b" id="bn17"><div class="m1"><p>قصه چوخ قافیه یوخ آختاریرام تاپمیورام</p></div>
<div class="m2"><p>یئریدیر شهریارین طبعی ده تنبللنسین</p></div></div>
<div class="n" id="bn18"><p>۱۳۳۷</p></div>
