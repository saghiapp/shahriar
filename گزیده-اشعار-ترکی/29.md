---
title: >-
    خان ننه
---
# خان ننه

<div class="b" id="bn1"><div class="m1"><p>خان ننه ، هایاندا قالدین</p></div>
<div class="m2"><p>بئله باشیوا دولانیم</p></div></div>
<div class="b" id="bn2"><div class="m1"><p>نئجه من سنی ایتیردیم !</p></div>
<div class="m2"><p>دا سنین تایین تاپیلماز</p></div></div>
<div class="b" id="bn3"><div class="m1"><p>سن اؤلن گون ، عمه گلدی</p></div>
<div class="m2"><p>منی گه تدی آیری کنده</p></div></div>
<div class="b" id="bn4"><div class="m1"><p>من اوشاق ، نه آنلایایدیم ؟</p></div>
<div class="m2"><p>باشیمی قاتیب اوشاقلار</p></div></div>
<div class="b" id="bn5"><div class="m1"><p>نئچه گون من اوردا قالدیم</p></div>
<div class="m2"><p>قاییدیب گلنده ، باخدیم</p></div></div>
<div class="b" id="bn6"><div class="m1"><p>یئریوی ییغیشدیریبلار</p></div>
<div class="m2"><p>نه اؤزون ، و نه یئرین وار</p></div></div>
<div class="b" id="bn7"><div class="m1"><p>« هانی خان ننه م ؟ » سوروشدوم</p></div>
<div class="m2"><p>دئدیلر کی : خان ننه نی</p></div></div>
<div class="b" id="bn8"><div class="m1"><p>آپاریبلا کربلایه</p></div>
<div class="m2"><p>کی شفاسین اوردان آلسین</p></div></div>
<div class="b" id="bn9"><div class="m1"><p>سفری اوزون سفردیر</p></div>
<div class="m2"><p>بیرایکی ایل چکر گلینجه</p></div></div>
<div class="b" id="bn10"><div class="m1"><p>نئجه آغلارام یانیخلی</p></div>
<div class="m2"><p>نئچه گون ائله چیغیردیم</p></div></div>
<div class="b" id="bn11"><div class="m1"><p>کی سه سیم ، سینم توتولدو</p></div>
<div class="m2"><p>او ، من اولماسام یانیندا</p></div></div>
<div class="b" id="bn12"><div class="m1"><p>اؤزی هئچ یئره گئده نمه ز</p></div>
<div class="m2"><p>بو سفر نولوبدو ، من سیز</p></div></div>
<div class="b" id="bn13"><div class="m1"><p>اؤزو تک قویوب گئدیبدیر ؟</p></div>
<div class="m2"><p>هامیدان آجیق ائده ر کن</p></div></div>
<div class="b" id="bn14"><div class="m1"><p>هامییا آجیقلی باخدیم</p></div>
<div class="m2"><p>سونرا باشلادیم کی : منده</p></div></div>
<div class="b" id="bn15"><div class="m1"><p>گئدیره م اونون دالینجا</p></div>
<div class="m2"><p>دئدیلر : سنین کی تئزدیر</p></div></div>
<div class="b" id="bn16"><div class="m1"><p>امامین مزاری اوسته</p></div>
<div class="m2"><p>اوشاغی آپارماق اولماز</p></div></div>
<div class="b" id="bn17"><div class="m1"><p>سن اوخی ، قرآنی تئز چیخ</p></div>
<div class="m2"><p>سن اونی چیخینجا بلکی</p></div></div>
<div class="b2" id="bn18"><p>گله خان ننه سفردن</p></div>
<div class="b" id="bn19"><div class="m1"><p>ته له سیک روانلاماقدا</p></div>
<div class="m2"><p>اوخویوب قرآنی چیخدیم</p></div></div>
<div class="b" id="bn20"><div class="m1"><p>کی یازیم سنه : گل ایندی</p></div>
<div class="m2"><p>داها چیخمیشام قرآنی</p></div></div>
<div class="b" id="bn21"><div class="m1"><p>منه سوقت آل گلنده</p></div>
<div class="m2"><p>آما هر کاغاذ یازاندا</p></div></div>
<div class="b" id="bn22"><div class="m1"><p>آقامین گؤزو دولاردی</p></div>
<div class="m2"><p>سنده کی گلیب چیخمادین</p></div></div>
<div class="b" id="bn23"><div class="m1"><p>نئچه ایل بو اینتظارلا</p></div>
<div class="m2"><p>گونی ، هفته نی سایاردیم</p></div></div>
<div class="b" id="bn24"><div class="m1"><p>تا یاواش – یاواش گؤز آچدیم</p></div>
<div class="m2"><p>آنلادیم کی ، سن اؤلوبسن !</p></div></div>
<div class="b" id="bn25"><div class="m1"><p>بیله بیلمییه هنوزدا</p></div>
<div class="m2"><p>اوره گیمده بیر ایتیک وار</p></div></div>
<div class="b" id="bn26"><div class="m1"><p>گؤزوم آختارار همیشه</p></div>
<div class="m2"><p>نه یاماندی بو ایتیکلر</p></div></div>
<div class="b" id="bn27"><div class="m1"><p>خان ننه جانیم ، نولیدی</p></div>
<div class="m2"><p>سنی بیرده من تاپایدیم</p></div></div>
<div class="b" id="bn28"><div class="m1"><p>او آیاقلار اوسته ، بیرده</p></div>
<div class="m2"><p>دؤشه نیب بیر آغلایایدیم</p></div></div>
<div class="b" id="bn29"><div class="m1"><p>کی داها گئده نمییه یدین</p></div>
<div class="m2"><p>گئجه لر یاتاندا ، سن ده</p></div></div>
<div class="b" id="bn30"><div class="m1"><p>منی قوینونا آلاردین</p></div>
<div class="m2"><p>نئجه باغریوا باساردین</p></div></div>
<div class="b" id="bn31"><div class="m1"><p>قولون اوسته گاه سالاردین</p></div>
<div class="m2"><p>آجی دونیانی آتارکن</p></div></div>
<div class="b" id="bn32"><div class="m1"><p>ایکیمیز شیرین یاتاردیق</p></div>
<div class="m2"><p>یوخودا ( لولی ) آتارکن</p></div></div>
<div class="b" id="bn33"><div class="m1"><p>سنی من بلشدیره ردیم</p></div>
<div class="m2"><p>گئجه لی ، سو قیزدیراردین</p></div></div>
<div class="b" id="bn34"><div class="m1"><p>اؤزووی تمیزلیه ردین</p></div>
<div class="m2"><p>گئنه ده منی اؤپه ردین</p></div></div>
<div class="b" id="bn35"><div class="m1"><p>هئچ منه آجیقلامازدین</p></div>
<div class="m2"><p>ساواشان منه کیم اولسون</p></div></div>
<div class="b" id="bn36"><div class="m1"><p>سن منه هاوار دوراردین</p></div>
<div class="m2"><p>منی ، سن آنام دؤیه نده</p></div></div>
<div class="b" id="bn37"><div class="m1"><p>قاپیب آرادان چیخاردین</p></div>
<div class="m2"><p>ائله ایستیلیک او ایسته ک</p></div></div>
<div class="b" id="bn38"><div class="m1"><p>داها کیمسه ده اولورمو ؟</p></div>
<div class="m2"><p>اوره گیم دئییر کی : یوخ – یوخ</p></div></div>
<div class="b" id="bn39"><div class="m1"><p>او ده رین صفالی ایسته ک</p></div>
<div class="m2"><p>منیم او عزیزلیغیم تک</p></div></div>
<div class="b" id="bn40"><div class="m1"><p>سنیله گئدیب ، توکندی</p></div>
<div class="m2"><p>خان ننه اؤزون دئییردین</p></div></div>
<div class="b" id="bn41"><div class="m1"><p>کی : سنه بهشت ده ، الله</p></div>
<div class="m2"><p>وئره جه ک نه ایستیور سن</p></div></div>
<div class="b" id="bn42"><div class="m1"><p>بو سؤزون یادیندا قالسین</p></div>
<div class="m2"><p>منه قولینی وئریبسه ن</p></div></div>
<div class="b" id="bn43"><div class="m1"><p>ائله بیر گونوم اولورسا</p></div>
<div class="m2"><p>بیلیرسن نه ایستیه رم من ؟</p></div></div>
<div class="b" id="bn44"><div class="m1"><p>سؤزیمه درست قولاق وئر :</p></div>
<div class="m2"><p>سن ایله ن اوشاخلیق عهدین</p></div></div>
<div class="b" id="bn45"><div class="m1"><p>خان ننه آمان ، نولیدی</p></div>
<div class="m2"><p>بیر اوشاخلیغی تاپایدیم</p></div></div>
<div class="b" id="bn46"><div class="m1"><p>بیرده من سنه چاتایدیم</p></div>
<div class="m2"><p>سنیلن قوجاقلاشایدیم</p></div></div>
<div class="b" id="bn47"><div class="m1"><p>سنیلن بیر آغلاشایدیم</p></div>
<div class="m2"><p>یئنیدن اوشاق اولورکن</p></div></div>
<div class="b" id="bn48"><div class="m1"><p>قوجاغیندا بیر یاتایدیم</p></div>
<div class="m2"><p>ائله بیر بهشت اولورس</p></div></div>
<div class="b" id="bn49"><div class="m1"><p>داها من اؤز الله هیمدان</p></div>
<div class="m2"><p>باشقا بیر شئی ایسته مزدیم</p></div></div>
<div class="n" id="bn50"><p>۱۳۵۵ </p></div>
