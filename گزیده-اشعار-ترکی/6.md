---
title: >-
    یاتا بیلمه ییرم
---
# یاتا بیلمه ییرم

<div class="b2" id="bn1"><p>بو گئجه من کی یاتا بیلمه ییرم باشی باشلاره قاتا بیلمه ییرم</p></div>
<div class="b2" id="bn2"><p>یوخوسوزلوق منی قاتلاشدیردی من بو نامرده باتا بیلمه ییرم</p></div>
<div class="b2" id="bn3"><p>اؤغری قالدیردی قازان – قابلامامی کیم ال آتسین حاجاتا؟ بیلمه ییرم</p></div>
<div class="b2" id="bn4"><p>اؤغرونون کیم یئتیریب اؤمباسین ازیخلیا بیر زؤپاتا بیلمه ییرم!</p></div>
<div class="b2" id="bn5"><p>آیلیق آلدوق ، ا وئردیک گئتدی نه یئیه ک ، ای وای آتا ! بیلمه ییرم</p></div>
<div class="b2" id="bn6"><p>ده ده میز یؤخ ، کیمه چکمک باراتی کیمی سالماخ باراتا بیلمه ییرم</p></div>
<div class="b2" id="bn7"><p>جیب ده قالمیشسادا بیر بئش ماناتیم نه آلیم بئش ماناتا بیلمه ییرم</p></div>
<div class="b2" id="bn8"><p>ده لی شیطان دئیری : یؤرقانی سات! قیشدی ، یؤرغاندی ، ساتا بیلمه ییرم!!</p></div>
<div class="b2" id="bn9"><p>قار دئییر گل کیشی سن پامبوغ آتاق کیشی ! من پامبوغ آتا بیلمه ییرم!!</p></div>
<div class="b2" id="bn10"><p>هی گلیب ، مندن آلیرلار شتلی کیم سالیب مازی ماتا بیلمه ییرم؟</p></div>
<div class="b2" id="bn11"><p>زندگانلیق قؤراتا بیر شیئی اؤلوب َیه لازم قؤراتا بیلمه ییرم</p></div>
<div class="b2" id="bn12"><p>بیر سوموک دور کی بؤغازلاردا قالیب کیم آتا یاکیم اوتا بیلمه ییرم</p></div>
<div class="b2" id="bn13"><p>قار- یاغیشدا بونه قؤندوم – کؤشدوم؟ نیه دوشدوک بو اؤتا بیلمه ییرم</p></div>
<div class="b2" id="bn14"><p>بو کتابلار ئؤزی بیر آت یوکودور بونی کیم چاتسین آتا بیلمه ییرم</p></div>
<div class="b2" id="bn15"><p>چای سیزام تاپمیورام چای پاکاتین نه گلیب بو پاکاتات بیلمه ییرم</p></div>
<div class="b2" id="bn16"><p>هی سؤیوقدان قورولوب بیگ دورورام کیمدی یئنگه - موشاتا بیلمه ییرم</p></div>
<div class="b2" id="bn17"><p>ال کی دوتمور یازام ، ال تاپاقدا قلمه یا داواتا ، بیلمه ییرم</p></div>
<div class="b2" id="bn18"><p>گئجه میز صبح اؤلاجاق یا هله وار؟ باخیرام هی ساعاتا بیلمه ییرم</p></div>
<div class="b2" id="bn19"><p>قوش اوچار ، آمما نه درمان ائله مک؟ داش ده گن قؤل قاناتا بیلمه ییرم</p></div>
<div class="b2" id="bn20"><p>آی قاداشلار ! منه بیر ال یئتیرون یوک آغیرلاشدی چاتا بیلمه ییرم</p></div>
<div class="b2" id="bn21"><p>طبع شعریم دایانیب ، سؤنجوق آتیر من ده کی سؤنجوق آتا بیلمه ییرم</p></div>
