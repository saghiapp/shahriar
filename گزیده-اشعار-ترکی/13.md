---
title: >-
    پروانه و شمع
---
# پروانه و شمع

<div class="b" id="bn1"><div class="m1"><p>برق اولمادی ” قیزیم گئجه یاندیردی لاله نی</p></div>
<div class="m2"><p>پروانه نین ” اودم ده باخیر دیم اداسینه</p></div></div>
<div class="b" id="bn2"><div class="m1"><p>گؤردوم طواف کعبه ده یاندیقجا یالواریر</p></div>
<div class="m2"><p>سؤیلور : دؤزوم نه قدر بو عشقین جفاسینه ؟</p></div></div>
<div class="b" id="bn3"><div class="m1"><p>یا بو حجاب شیشه نی قالدیرکی صاورولوم</p></div>
<div class="m2"><p>یا سوندوروب بو فتنه نی ” باتما عزاسینه !</p></div></div>
<div class="b" id="bn4"><div class="m1"><p>باخدیم کی شمع سؤیله دی : ای عشقه مدعی !</p></div>
<div class="m2"><p>عاشق هاچان اولوب یئته اؤز مدعا سینه ؟</p></div></div>
<div class="b" id="bn5"><div class="m1"><p>بیر یار مه لقادی بیزی بئیله یاندیران</p></div>
<div class="m2"><p>صبر ائیله یاندیران دا چاتار اؤز جزاسینه “</p></div></div>
<div class="b" id="bn6"><div class="m1"><p>اما بو عشقی آتشی عرشیدی ” جاندادیر</p></div>
<div class="m2"><p>قوی یاندیریب خودینی یئتیرسین خداسینه</p></div></div>
