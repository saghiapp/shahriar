---
title: >-
    آزادلیق قوشی وارلیق
---
# آزادلیق قوشی وارلیق

<div class="b" id="bn1"><div class="m1"><p>هر چند قوتولماق هله یوخ دارلیغمیزدان</p></div>
<div class="m2"><p>اما بیر آزادلیق دوغولوب وار لیغمیزدان</p></div></div>
<div class="b" id="bn2"><div class="m1"><p>(وارلیق)نه بیزیم تکجه آزادلیق قوشوموز دیر</p></div>
<div class="m2"><p>بیر مژده ده وئرمیش بیزه همکار لیغمیزدان</p></div></div>
<div class="b" id="bn3"><div class="m1"><p>به به نه شیرین دیللی،بو جنت قوشی،طوطی</p></div>
<div class="m2"><p>قندین آلیب الهام له دیندار لیغمیزدان</p></div></div>
<div class="b" id="bn4"><div class="m1"><p>دیل آچامدا کارلیق داگئدر،کورلوغلوموزدا</p></div>
<div class="m2"><p>چون لا للیغمیز دوغموش ایدی کار لیغمیزدان</p></div></div>
<div class="b" id="bn5"><div class="m1"><p>دشمن بیزی ال بیر گؤره،تسلیم اولی ناچار</p></div>
<div class="m2"><p>تسلیم اولوروق دشمنه ناچارلیغمیزدان</p></div></div>
<div class="b" id="bn6"><div class="m1"><p>هر انقلابین وور- ییخی صون بنالیق ایسته ر</p></div>
<div class="m2"><p>دستور گرگ آلماق داها معمار لیغمیزدان</p></div></div>
<div class="b" id="bn7"><div class="m1"><p>هشیار اولاسوز،دشمنی مغلوب ائده جکسیز</p></div>
<div class="m2"><p>دشمنلریمیز قورخوری هشیارلیغمیزدان</p></div></div>
<div class="b" id="bn8"><div class="m1"><p>بیرلیک یارادون،سؤز بیر اولاربیز کیشی لرده</p></div>
<div class="m2"><p>یوخلوقلاریمیز بیتدیره جک وار لیغمیزدان</p></div></div>
<div class="n" id="bn9"><p>۱۳۵۸</p></div>
